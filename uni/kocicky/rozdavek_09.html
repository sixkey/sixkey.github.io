<html><head><title></title><script src="https://cdn.jsdelivr.net/npm/mathjax@3/es5/tex-chtml-full.js"></script><meta name="viewport" content="width=device-width, initial-scale=1.0"><link rel="stylesheet" href="/public/bootstrap.min.css"><link rel="stylesheet" href="/public/index.css"></head><body><div id="root"><div id="content-root"><div id="left-wing"></div><div id="main-body"><div id="title-nav"><h1></h1><ul id="nav"><li><a href="/">xkucerak</a></li><li><a href="/uni">uni</a></li><li><a href="/blog">blog</a></li></ul></div><h2 id="seminár-9-koalgebry-koindukce-bisimulace-atd.">Seminár 9: Koalgebry, koindukce, bisimulace atd.</h2>
<p>Uvažujeme endofuktory <span class="math inline">\(F : \mathcal C \to \mathcal C\)</span>.</p>
<p><span class="math inline">\(F\)</span>-algebra je objekt <span class="math inline">\(A\)</span> společně se šipkou <span class="math inline">\(\alpha : FA \to A\)</span>. <span class="math inline">\(F\)</span>-algebry tvoří kategorii; homomorfismus <span class="math inline">\(F\)</span>-algeber <span class="math inline">\((A,\alpha) \to (B,\beta)\)</span> je šipka <span class="math inline">\(f: A \to B\)</span> taková, že <span class="math inline">\(f \circ \alpha = \beta \circ Ff\)</span>.</p>
<p>Iniciální <span class="math inline">\(F\)</span>-algebra je nejmenším pevným bodem funktoru <span class="math inline">\(F\)</span>. Šipce z iniciální <span class="math inline">\(F\)</span>-algebry do <span class="math inline">\(F\)</span>-algebry <span class="math inline">\((A, \alpha)\)</span> říkáme <em>katamorfismus</em> a značíme ho <span class="math inline">\((\!\lvert \alpha \rvert\!)\)</span>.</p>
<div class="sourceCode" id="cb1"><pre class="sourceCode haskell"><code class="sourceCode haskell"><span id="cb1-1"><a href="#cb1-1" aria-hidden="true" tabindex="-1"></a><span class="kw">type</span> <span class="dt">Algebra</span> f a <span class="ot">=</span> f a <span class="ot">-&gt;</span> a</span>
<span id="cb1-2"><a href="#cb1-2" aria-hidden="true" tabindex="-1"></a><span class="kw">data</span> <span class="dt">Fix</span> f <span class="ot">=</span> <span class="dt">Fix</span> {<span class="ot"> unFix ::</span> f (<span class="dt">Fix</span> f) }</span>
<span id="cb1-3"><a href="#cb1-3" aria-hidden="true" tabindex="-1"></a><span class="ot">cata ::</span> <span class="dt">Functor</span> f <span class="ot">=&gt;</span> <span class="dt">Algebra</span> f a <span class="ot">-&gt;</span> <span class="dt">Fix</span> f <span class="ot">-&gt;</span> a</span>
<span id="cb1-4"><a href="#cb1-4" aria-hidden="true" tabindex="-1"></a>cata alpha <span class="ot">=</span> alpha <span class="op">.</span> <span class="fu">fmap</span> (cata alpha) <span class="op">.</span> unFix</span></code></pre></div>
<p>Duálně: <span class="math inline">\(F\)</span>-koalgebra je objekt <span class="math inline">\(A\)</span> společně se šipkou <span class="math inline">\(\alpha : A \to FA\)</span>. Homomorfismus <span class="math inline">\(f : (A, \alpha) \to (B, \beta)\)</span> splňuje <span class="math inline">\(\beta \circ f = Ff \circ \alpha\)</span>.</p>
<p>Finální <span class="math inline">\(F\)</span>-koalgebra je největším pevným bodem funktoru <span class="math inline">\(F\)</span>. Šipce z <span class="math inline">\(F\)</span>-koalgebry <span class="math inline">\((A, \alpha)\)</span> do finální <span class="math inline">\(F\)</span>-algebry říkáme <em>anamorfismus</em> a značíme ho <span class="math inline">\([\!( \alpha )\!]\)</span>.</p>
<div class="sourceCode" id="cb2"><pre class="sourceCode haskell"><code class="sourceCode haskell"><span id="cb2-1"><a href="#cb2-1" aria-hidden="true" tabindex="-1"></a><span class="kw">type</span> <span class="dt">CoAlgebra</span> f a <span class="ot">=</span> a <span class="ot">-&gt;</span> f a</span>
<span id="cb2-2"><a href="#cb2-2" aria-hidden="true" tabindex="-1"></a><span class="co">-- Fix f je tentýž, protože funktory v Haskellu mají jen jeden pevný bod</span></span>
<span id="cb2-3"><a href="#cb2-3" aria-hidden="true" tabindex="-1"></a><span class="ot">ana ::</span> <span class="dt">Functor</span> f <span class="ot">=&gt;</span> <span class="dt">CoAlgebra</span> f a <span class="ot">-&gt;</span> a <span class="ot">-&gt;</span> <span class="dt">Fix</span> f</span>
<span id="cb2-4"><a href="#cb2-4" aria-hidden="true" tabindex="-1"></a>ana alpha <span class="ot">=</span> <span class="dt">Fix</span> <span class="op">.</span> <span class="fu">fmap</span> (ana alpha) <span class="op">.</span> alpha</span></code></pre></div>
<p><em>Příklady:</em></p>
<ul>
<li><span class="math inline">\(FX = 1 + X\)</span>. Iniciální <span class="math inline">\(F\)</span>-algebra je <span class="math inline">\(\mathbb N\)</span>. Finální <span class="math inline">\(F\)</span>-koalgebra je <span class="math inline">\(\mathbb N \cup \{\infty\}\)</span>.</li>
<li><span class="math inline">\(FX = A \times X\)</span>. Terminální <span class="math inline">\(F\)</span>-koalgebra je proud (stream).</li>
<li><span class="math inline">\(FX = \mathcal P(A \times X)\)</span>. <span class="math inline">\(F\)</span>-koalgebry jsou přechodové systémy s návěštími (LTS). Finální <span class="math inline">\(F\)</span>-koalgebra neexistuje.</li>
</ul>
<p><strong>Indukce a koindukce:</strong></p>
<p>Budeme se teď pohybovat v kategorii Set (nebo nějaké podobné, kde můžeme hovořit o prvcích, podmnožinách, relacích).</p>
<p><em>Princip indukce:</em> Iniciální <span class="math inline">\(F\)</span>-algebra je minimální (nemá žádné vlastní podalgebry).</p>
<p>Definice <em>kongruence</em> (nemusí to být ekvivalence): <span class="math inline">\(F\)</span>-kongruence mezi <span class="math inline">\(F\)</span>-algebrami <span class="math inline">\((A, \alpha)\)</span> a <span class="math inline">\((B, \beta)\)</span> je <span class="math inline">\(F\)</span>-algebra <span class="math inline">\((R, \rho)\)</span>, která má homomorfismy <span class="math inline">\(\pi_1\)</span> do <span class="math inline">\((A, \alpha)\)</span> a <span class="math inline">\(\pi_2\)</span> do <span class="math inline">\((B, \beta)\)</span>. Na <span class="math inline">\(R\)</span> se můžeme dívat jako na relaci <span class="math inline">\(\{(\pi_1(r), \pi_2(r)) \mid r \in R\}\)</span>.</p>
<p>Pokud <span class="math inline">\(R\)</span> je kongruence nad <span class="math inline">\(X\)</span>, pak <span class="math inline">\(\pi_1(R) \cap \pi_2(R)\)</span> je podalgebra <span class="math inline">\(X\)</span>.</p>
<p><em>Alternativní formulace principu indukce:</em> Každá kongruence nad iniciální <span class="math inline">\(F\)</span>-algebrou je nadmnožinou identity.</p>
<p><em>Princip <strong>koindukce</strong>:</em> Finální <span class="math inline">\(F\)</span>-koalgebra je jednoduchá (nemá žádný vlastní kvocient).</p>
<p>Kvocient koalgebry <span class="math inline">\(S\)</span> je koalgebra <span class="math inline">\(T\)</span> taková, že existuje epimorfismus (v případě Set surjektivní zobrazení) <span class="math inline">\(S \to T\)</span>.</p>
<p>Definice <em>bisimulace</em>: <span class="math inline">\(F\)</span>-bisimulace mezi <span class="math inline">\(F\)</span>-koalgebrami <span class="math inline">\((A, \alpha)\)</span> a <span class="math inline">\((B, \beta)\)</span> je <span class="math inline">\(F\)</span>-koalgebra <span class="math inline">\((R, \rho)\)</span>, která má homomorfismy <span class="math inline">\(\pi_1\)</span> do <span class="math inline">\((A, \alpha)\)</span> a <span class="math inline">\(\pi_2\)</span> do <span class="math inline">\((B, \beta)\)</span>. Na <span class="math inline">\(R\)</span> se můžeme dívat jako na relaci <span class="math inline">\(\{(\pi_1(r), \pi_2(r)) \mid r \in R\}\)</span>.</p>
<p><em>Alternativní formulace principu koindukce:</em> Každá bisimulace nad finální <span class="math inline">\(F\)</span>-koalgebrou je podmnožinou identity.</p>
<p><em>Příklad:</em> Vezměme si klasickou bisimulaci nad přechodovými systémy s návěštími (LTS). Tedy <span class="math inline">\(R\)</span> je bisimulace pokud pro každé <span class="math inline">\((x, y) \in R\)</span> platí:</p>
<ul>
<li><span class="math inline">\(x \xrightarrow{a} x&#39; \implies \exists y&#39; : y \xrightarrow{a} y&#39; \land (x&#39;, y&#39;) \in R\)</span>.</li>
<li><span class="math inline">\(y \xrightarrow{a} y&#39; \implies \exists x&#39; : x \xrightarrow{a} x&#39; \land (x&#39;, y&#39;) \in R\)</span>.</li>
</ul>
<p>Dokažte, že tento pojem bisimulace je shodný s pojmem <span class="math inline">\(F\)</span>-bisimulace, kde <span class="math inline">\(FX = \mathcal P(A \times X)\)</span>.</p></div></div><footer><div class="footer-name"><div><a href="https://sixkey.github.io">Filip Kučerák</a></div></div><div class="footer-text"><div>made with ❤️ in Brno and Leipzig</div><div><a href="https://github.com/sixkey/yabg">github</a></div></div></footer></div></body></html>